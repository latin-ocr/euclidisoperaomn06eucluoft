PRAEFATIO.

Euclidis Data postquam primus edidit cl. Hardy
(Parisiis 1625), cum ceteris eiusdem scriptoris operibus
uno uolumine comprehendit Dau. Gregory (Oxoniae
1703). sed neque subsidia critica, quibus uterque usus
est, magni aestimanda neque editores ipsi in scrip-,
turis codicum eligendis ratione et uia processisse
putandi sunt. tertius ad illos initio huius saeculi
accessit Peyrardus, qui licet laude dignus sit, quod
antiquum eumque praestantissimum codicem et rep·
perit et ad Euclidis uerba restituenda adhibuit, tamen
id, quod praestandum erat, non praestitit. primum
enim nimis pendet a Gregorio, cuius iudicium optimis
codicis sui scripturis multis locis praeferat3 adde quod
Theonis recensionem non magis nouit quam Hardy et
Gregorius; postremo codicem illum non ea diligentia
contulit, quam nostra aetas suo iure postulare uidea-
tur. post Peyrardum autem Data neminem inuenerunt
editorem.

Quae cum ita essent, ante omnia id mihi agendum
esse adparuit, ’ ut ex magno numero codicum, quos
adire mihi licuit, eos deligerem, qui solidum ac fir-
mum recensionis fundamentum praeberent. qua in re
id mihi propositum esse ’ debuit, ut iam de Theonis
ι scriptura cum probabilitate quadam posset iudicari.

