PROLEG OMENA. XLIX

periatur, quo Theonis recensio purior et incorruptior contineatur,
ut uerius de eo iudicare possimus.

Sed iam ante Theonem manifestum est Datorum librum
multis locis et erroribus deprauatum et interpolationibus in-
quinatum esse. documento sunt uitia ista, quae supra dixi
omnium codicum communia esse quaeque ne a Theone quidem
correcta esse uidimus. atque cum Data sine dubio iam ab
initio in scholis tractarentur, magistri, ut solebant, sua quisque
inculcauerunt. Apollonius quidem tres illas definitiones ad-
didisse putandus est, quae uulgo sunt decima tertia, quarta,
quinta quasque ad eum scholiasta tradit referri3 u. schol. nr. 13
et cfr. app. schol. nr. 32. quae definitiones cum in omnibus
codicibus legantur, Apollonii exemplar eorum fuit quasi arche-
typum ¹). demonstrationes autem alteras quominus Euclidi ipsi
tribuam, cum causae uol. V p. LXXIX de Elementis adlatae
obstant tum illud, quod earum et oratio et sermo a consue-

tudine Euclidea non paucis locis discrepat.
His amplioribus interpolationibus ea additamenta breuiora

adiungo, quae Euclidis uerbis ante Theonem interposita esse
statuerim: p. 86 uerba lin. 10 ἐπεί —- 12 δοθείς molesta ad-
modum sunt et id genus repetitionis ab Euclidis consuetudine
abhorret. p. 90, 12 ἐπειδήπερ ἀπὸ τῆς αὐτῆς εὐθείας τῆς ΛΖ
ἀναγέγραπται 13111 propter ἐπειδήπερ illud, quo glossatores cau-
sam addituri a mathematicis omissam uti solent, satis suspecta
sunt; causam si Euclides addere uoluisset, sine dubio, ut solet,
praemisisset. p. 124, 147—15 quoque additamentum δέδοται γὰρ
ἡ ὑπὸ ΒΑΓ glossatoris operam ita redolet, ut haec uerba
Euclidi tribui nequeant. neque aliter iudico de p. 126, 3, ubi
uix quisquam interpolatorem negabit scholiastae munere func-
tum esse. idem dici sane licet de p. 172, 15-16 ὀρθὴ γάρ.
atque p. 186, 12 ἑκατέρα ἄρα τῶν ΗΖ, H Δ δοθεῖσά ἐστιν plane
inutiliter, ne dicam inepte addita sunt. p. 220, 8-10 13, qui
demonstrationem alteram dedit, ut nunc mihi persuasi, etiam καὶ
συνθέντι ἄρα τοῦ Δ - λόγος ἐστὶ ὃοθείς scripsit, atque lin. 9 λόγος
ante Theonem‚ quem uitium fugit, librarii errore inculcatum
est. p. 150, 21—22 ἔστι δὲ καὶ ὀρθογώνιον nemo Euclidi ad-
signabit3 utrum ante Theonem 311 post eum interpolata sint,

 

1) Apollonium ἐν τῷ περὶ νεύσεων et ἐν τῇ καθόλου πραγμα-
-τείᾳ, qui libri perierunt, definitionem τοῦ δεδομένου dedisse
testatur Marinus p. 234, 15 sq.

Euclides, edd. Heiberg et Menge. VI. d

